# GDE
## Felhasználói felület
### Beadandó feladat leírása
Távoktatásban a Felhasználói felület tantárgy teljesítése beadandó feladattal történik. Felhasználói felület --> 02. Beadandó feladat ötletek-ben található 17 feladatból lehet választani, ha nincs saját feladatötlet, de egyéb feladat is választható. Ha valaki az Informatikai rendszerek fejlesztése tárgyból egyébként is készít beadandó feladatot,akkor annak 3. fejezete beadható ebből a tantárgyból. A felkínált feladatok esetén csak a feladat rövid nevét kell feltüntetni a beadott anyagban (pl: Library). Egyéb, saját feladat esetén rövid leírást is kell mellékelni a vállalt feladatról. A szoftveres feladat felhasználói felületét kell elkészíteni és feltölteni.

A felület megtervezhető:
- papíron, vonalzóval ceruzával, utána azt szkennelve,
- egy fejlesztőeszközben elkészítve és Printscreeneket készítve,
- a Balsamiq Mockup -ban elkészítve.

Minden esetben PDF-formátumban kell a megoldást feltölteni. Ha valaki a szorgalmi időszak végéig feltölti a feladatot, akkor megajánlott jegyet kap. Ha ez nem történik meg, akkor a vizsgaidőszakban kiírt vizsgaidőpontokkor kell az elkészített feladatot feltöltenie. A feltöltési lehetőség a Neptunban a Feladatok-nál fog látszódni.

**Feladat beadási határideje:** 2024.12.02.
## LookUp! Points mobilalkalmazás rövid specifikációja
### Alkalmazás célja
A LookUp! Points célja, hogy a felhasználók felfedezzék a városuk történelmi és híres helyeit, miközben információkat kapnak az adott helyszínekről és múltbéli eseményekről, virtuális valóság (VR) élményeken keresztül.
### Főbb funkciók
- **Regisztráció:** Felhasználók e-mail címmel regisztrálhatnak az alkalmazásban.
- **Bejelentkezés:** Regisztrált felhasználók bejelentkezhetnek fiókjukba.
- **Kezdőképernyő:** A felhasználó tartózkodási helyét mutatja, és lehetőséget biztosít az aktuális helyszínek felfedezésére.
- **Helyszín-értesítések:** Értesítések megjelenítése, amikor a felhasználó híres vagy történelmi helyszínek közelébe ér.
- **Kamera nézet:** A telefon kamerájának használata a környező helyszínek azonosítására, információk megjelenítése felugró üzenetek formájában.
- **Virtuális valóság:** Múltbéli események felidézése VR élményeken keresztül.
- **Beállítások:** Felhasználói adatok megjelenítése és beállítások kezelése (értesítések, nyelv, stb.).
### Tervezett képernyők
#### Kezdőképernyő
- Regisztrációs és bejelentkezési lehetőségek.
#### Főképernyő
- Térkép nézet a felhasználó aktuális helyével.
- Javasolt helyszínek megjelenítése map markerekkel.
#### Helyszín részletek képernyő
- Részletes leírás az adott helyszín információival.
#### Kamera nézet
- A kamera képe, az információk megjelenítése az aktuális helyszínről.
- VR aktiválása, amennyiben elérhető.
#### Profil képernyő
- Felhasználói adatok megjelenítése és beállítások kezelése.

